 <!DOCTYPE HTML>
    <html lang="mk">
    <head>
        <meta charset="utf-8">
        <meta name="viewport" content="width=device-width, initial-scale=1.0">
        <meta name="description" content="">
        <link rel="stylesheet" href="slider/slider/dist/css/lightbox.css">
       
        <title>Плаошник</title>
 
    </head>
<body>
       <div id="arhangel" style="width: 960px; margin: 0 auto; padding-top:20px">
        <h1 style="width: 960px; margin: 0 auto">Плаошник</h1>

        <p style="width: 960px; margin: 0 auto">Оче Клименте славен, како река духовна, од Едем тајна што излегува, во почетокот на четири истекувајќи, со зборовите свои на сите краишта земни, и сите на вера учејќи ги, со сезлатно учење, кое од горе ти беше дадено со Божја помош, и нам богомудро ни го подаваш, моли се за спасението на душите наши. (Служба на св. Климент)</p>
        <p style="width: 960px; margin: 0 auto">Светиклиментовиот манастир лоциран на Плаошник е најсилната материјална манифестација на ликот и делото на св. Климент, која во првата деценија на XXI век беше ослободена од  напластувањата на времето. Накалемувајќи ја манастирската црква врз темелите на разрушената ранохристијанска базилика, светителот започнал нова традиција во христијанското градителство и црковниот живот. </p>
        <p style="width: 960px; margin: 0 auto">Манастирот на Плаошник бил избран од светителот, не само за негов најомилен дом туку и за негово вечно почивалиште. Преку образовната и книжевната дејност што се одвивала во истиот, овде бил втемелен центарот за просветителството на словенскиот свет. Создавајќи ја својата школа, што денес би имала ранг на универзитет, според авторот на неговото опширно житие охридскиот архиепископ Теофилакт „св. Климент ги хранел своите ученици со словото, кое е вистински леб и ги укрепува срцата“. Тој на народот му го укрепувал разумот и им ја поставил основата во верата и вистинската христијанска религија. Во житието уште се вели дека тогаш луѓето биле неуки, а св. Климент дошол меѓу нив како нов Павле помеѓу новите Коринтјани. По смртта на св. Климент манастирот имал улога на најзначаен центар на Охридската книжевна школа и жариште каде бил почитуван и од каде бил распространуван неговиот светителски култ на просторот на Македонија и пошироко на Балканот. Од XIII век покрај неговото име се бележи појавата на епитетот Охридски. Охриѓани веруваат дека Св. Климент е заштитник на нивниот град и на Охридската архиепископија. Со доаѓањето на св. Наум во Кутмичевица и во Охрид била воспоставена традицијата на оваа духовна и книжевна школа, која што во палеославистиката се смета како своевиден Светиклиментов универзитет. Се создале поволни услови да се организира црковниот живот, да се градат нови христијански храмови, да се омасовува монашкиот живот, да израснуваат книжевни и скрипторски центри.</p>
        <p style="width: 960px; margin: 0 auto">Малата триконхална црква посветена на Св. Пантелејмон била подигната непосредно пред 893 година, како ктиторски подвиг на св. Климент, со што е отворено поглавјето на средновековното црковно градителство на територијата на Р Македонија. Пред крајот на својот земен живот светителот избрал последните денови да ги помине во манастирот на Плаошник, а по неговата смрт во 916 година неговото тело да биде положено во гробот кој со сопствени раце го изградил на десната страна во предниот дел od пронаосот на црквата. Светиклиментовата црква повеќепати била проширувана и обновувана, а својата заокружена форма ја добила кон средината на XIV век.</p>
        <p style="width: 960px; margin: 0 auto">По воспоставувањето на  османлиската власт во Македонија во XV век, црквата била срушена, а врз нејзините остатоци била подигната џамија. Чудотворните мошти на светителот биле преместени во храмот посветен на Богородица Перивлепта, каде останале се до возобновувањето на храмот на Плаошник во 2002 година. На почетокот на новиот милениум моштите на св. Климент се вратени на својата првобитна локација, во возобновената црква посветена на св. Пантелејмон и св. Климент. Повторната изградба на светиклиментовиот храм е само првата искра во возобновувањето на ова духовно и културно жариште каде се подигаат Музејот на Плаошник, Светиклиментовата библиотека, Галерија на икони, Институт за хуманистички науки, конаци и Богословски факултет.</p>


    <div class="galery" style="width: 960px; margin: 0 auto">
        <div style="width: 960px; margin: 0 auto; padding-top:20px">
          <a class="example-image-link" href="plaosnik1.jpg" data-lightbox="example-set" data-title="Click the right half of the image to move forward."><img class="example-image" src="plaosnik1.jpg" alt=""/ style="width:25%; height: auto"></a>
          <a class="example-image-link" href="plaosnik2.jpg" data-lightbox="example-set" data-title="The next image in the set is preloaded as you're viewing."><img class="example-image" src="plaosnik2.jpg" alt="" style="width:25%; height: auto" /></a>
          <a class="example-image-link" href="plaosnik3.jpg" data-lightbox="example-set" data-title="Click the right half of the image to move forward."><img class="example-image" src="plaosnik3.jpg" alt=""/ style="width:25%; height: auto"></a>
          <a class="example-image-link" href="plaosnik4.jpg" data-lightbox="example-set" data-title="Click the right half of the image to move forward."><img class="example-image" src="plaosnik4.jpg" alt=""/ style="width:25%; height: auto"></a>
          <a class="example-image-link" href="plaosnik5.jpg" data-lightbox="example-set" data-title="Click the right half of the image to move forward."><img class="example-image" src="plaosnik5.jpg" alt=""/ style="width:25%; height: auto"></a>
          <a class="example-image-link" href="plaosnik6.jpg" data-lightbox="example-set" data-title="Click the right half of the image to move forward."><img class="example-image" src="plaosnik6.jpg" alt=""/ style="width:25%; height: auto"></a>
        </div>
    </div>  

    <script src="slider/slider/dist/js/lightbox-plus-jquery.js"></script>
    </div>
    </body>

</html>
